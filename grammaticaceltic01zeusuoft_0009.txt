PRAEFATIO.

Linguae, quae inter cognatas linguas ab India per
Asiam et Europam dilatatas extrema est in occidente,
naturam, varietatem formasque e fundamento monu-
mentorum exstantium vetustorum exponere aggredior.
Opera perscrutandae indicae, extremae ejusdem familiae
in Asia, qua plurimum lucis linguarum affinium omnium
scientiae addiderunt viri docti, si magni semper habenda
est, non parvi etiam erit aestimanda opera ea, qua fiat
facultas inspiciendi leges linguae nationis fractae illius
quidem jam dudum, sed latissime quondam per Euro-
pam patentis‚ cujus linguae rudera ideo non rara sunt
jam a vetustis temporibus, atque hodie quoque ex-
stant in aliis recentioribus linguis. Qua opera etiam sub-
struetur fundamentum vocabulorum moli recenti vel ad·
huc superstiti ejus gentis in linguis hodiernis, hibernica,
gaehca, cambrica‚ armorica.

In linguas nationum majorum vicinarum, germanicae
et slavicae, jam inquisitum esse perscrutato eodem funda—
mento historico monumentorum, nemini gnaro eruditorum
recentioris aetatis laborum ignotum est. Nostrae hujus
extremae in occidente linguae monumenta vetusta scripta
a viris indigenis, ratione non habita nominum servato-
rum a scriptoribus vetustioribus, graecis et latinis, aeta-
tem quidem non attingunt monumentorum germanicae

